[slide hideTitle]
# Limbaje de Programare

[video src="https://videos.softuni.org/hls/Java/Java-Programming-Basics/00-intro-programming/RO/Java-basics-introduction-to-programming-10-11-Programming Languages-,1080p,720p,480p,360p,240p,.mp4/urlset/master.m3u8" poster="" /]

Un limbaj de programare este un limbaj artificial, care are ca scop să dea comenzi pe care vrem să le **citească**, **proceseze** și **execute** calculatorul.

Limbajele de programare diferă din perspectiva sintaxei lor, a scopului, a construcțiilor de programare și a mediului de execuție.  

Execuția unui program de calculator poate fi realizată cu un **compilator** (**compiler**) sau cu un **interpretor** (**interpreter**).

## Compilatori
**Compilatorul** traduce codul din limbajul de programare într-un **cod de mașină**, înlocuiește fiecare construcție (comandă) cu un fragment de cod de mașină predefinit, și între timp **verifică** textul programului pentru a identifica **erori**.

Acest proces face codul să fie executabil de către un **microprocesor**.

## Interpretori
**Interpretorul** este un **program pentru executarea de programe**", scris într-un anumit limbaj de programare. 

El execută comenzile din program **una după cealaltă**, întrucât înțelege nu doar o singură comandă sau o secvență de comenzi, ci înțelege de asemenea și alte construcții mai complicate.
[/slide]

[slide hideTitle]
# Limbajul Java

[video src="https://videos.softuni.org/hls/Java/Java-Programming-Basics/00-intro-programming/RO/Java-basics-introduction-to-programming-12-The-Java-Language-,1080p,720p,480p,360p,240p,.mp4/urlset/master.m3u8" poster="" /]

**Java** este un limbaj de programare modern, de uz general.

Java este extrem de versatil și poate fi folosit pentru crearea multor tipuri de programe: de la aplicații mobile și Web la jocuri și funcționalități back-end.

Cererea pentru dezvoltatori Java este în prezent printre cele mai ridicate. 

Acest lucru asigură realizarea profesională pentru cei care obțin competențele necesare. 

Java este utilizat de aproximativ **7,1 milioane** de programatori din întreaga lume (conform SlashData). 

În prezent, Java este unul dintre cele mai potrivite limbaje de programare pentru **începători**. 

* Este ușor de învățat Java printr-un set vast de tutoriale video și exerciții în cadrul **SoftUni**

Java combină **programarea procedurală**, **orientată pe obiecte** și **funcțională** cu o **sintaxă clară și concisă**.

[/slide]

[slide hideTitle]
# Compilarea și Execuția în Java

[video src="https://videos.softuni.org/hls/Java/Java-Programming-Basics/00-intro-programming/RO/Java-basics-introduction-to-programming-13-Java-compilation-and-execution-,1080p,720p,480p,360p,240p,.mp4/urlset/master.m3u8" poster="" /]

Așa cum am mai menționat și pe parcurs, un program reprezintă **o secvență de comenzi**, altfel spus, descrie o secvență de calcule, evaluări, iterații și orice alte tipuri de operații similare, care au ca scop atingerea unui anumit rezultat.

Un program Java este scris sub formă de text, iar textul programului este denumit **cod sursă**. 

Acesta este compilat într-un **fișier executabil** sau este **executat direct** de un mediu de execuție (JRE).

Procesul **compilării** codului înainte de executarea sa este utilizat doar în limbaje **compilate** precum C#, Java și C++. 

Atunci când sunt folosite **scripturi și limbaje interpretate**, precum JavaScript, Python și PHP, codul sursă este executat pas cu pas de un interpretor.

[/slide]

[slide hideTitle]

# JDK și JRE

[video src="https://videos.softuni.org/hls/Java/Java-Programming-Basics/00-intro-programming/RO/Java-basics-introduction-to-programming-14-15-JDK-JRE-,1080p,720p,480p,360p,240p,.mp4/urlset/master.m3u8" poster="" /]

## JDK – Java Development Toolkit

* Kit-ul de dezvoltare software Java (Java SDK) este un set de instrumente pentru dezvoltatori

* Include o **mașină virtuală** (JVM), un **compilator Java** (javac) și alte instrumente pentru dezvoltator

* JDK este disponibil pentru descărcare gratuită de la [Oracle](https://www.oracle.com/technetwork/java/javase/downloads/)

JDK nu trebuie să fie confundat cu mediul de execuție Java Runtime Environment (JRE)

* JRE permite **executarea** programelor Java, dar nu furnizează funcțiile necesare pentru a **dezvolta programe**

[image assetsSrc="intro-to-programming-java.png" /]
[/slide]
